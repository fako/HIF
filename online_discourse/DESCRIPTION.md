De Debat Kijker
===============

De portal helpt docenten en leerlingen 
om makkelijk en snel online opiniestukken met verschillende standpunten in een maatschappelijk debat te vinden.
Het lesmateriaal laat zien hoe de portal gebruikt kan worden in het onderwijs.

De portal
---------

Momenteel is er een portal voor het onderwerp: "positie van homo's".
De teksten zijn in het Engels. 
De resultaten in het Engels geven vertrouwen, dat een Nederlandse versie interessante meningen naar voren zal brengen.

De volgende verbeteringen moeten nog worden doorgevoerd:
* Nederlandse resultaten
* Kiezen van een geschikt onderwerp
* Aanmaken van filters, die een bijdrage kunnen leveren aan het lesmateriaal (zie hieronder)


Het lesmateriaal
----------------

Uit gesprekken met het onderwijs blijkt dat er een behoefte is aan concreet lesmateriaal.
Een docent kan in het ideale geval een les onder het kopieerapparaat leggen en ermee aan de slag.
Alleen een portal heeft grote kans om genegeerd te worden, omdat leraren over het algemeen weinig tijd hebben. 

Het ideale lesmateriaal voldoet aan de volgende criteria:
* Het vervangt bestaande hoofdstukken in bestaande methoden, zodat het geen extra tijd kost
* Naast dat er kennis overdracht plaatsvindt oefend het lesmateriaal in 21ste eeuwse vaardigheden
* Het speelt in op de actualiteit

Maatschappijleer lessen lijken het meest aan te sluiten bij de doelen van De Debat Kijker.
In eerste instantie zal het lesmateriaal dus aansluiten bij dit voortgezet onderwijs vak.
De lessen zullen in ieder geval geschikt zijn voor VWO. Lagere niveau's kan, maar vereist meer arbeid.
De teksten zullen enigszins herschreven moeten worden voor lagere niveau's. 
Op internet zijn de teksten over het algemeen te ingewikkeld.

De teksten verzameld op de portal lenen zich door hun aard voor het oefenen van de volgende vaardigheden.

* Kritisch denken. Bijvoorbeeld het analyseren van een mening op betrouwbaarheid en/of geldigheid (volgt de conclusie uit de argumenten)  
* Informatie vinden. Bijvoorbeeld het opsporen van bronnen.
* Computational thinking. Bijvoorbeeld het interpreteren van statistiek over bevolkingsgroepen.
* Social. Bijvoorbeeld het vergelijken van verschillende meningen

De lessen moeten een template zijn waarbij het onderwerp in te vullen is en afhankelijk is van de actualiteit.
Speciale filters in de portal moeten het makkelijk maken om artikelen te vinden, die binnen een les template passen.
Ik geef hieronder een aantal voorbeelden van opdrachten en het soort filter wat erbij past om geschikte artikelen te vinden

#### Missende bronnen

Een artikel kan wel verwijzen naar een bron, maar door link rot zullen sommige bronnen verloren gaan.
Een opdracht kan zijn om van een tekst met een dode link de bron terug te halen via archive.org

FILTER: check alle links in elk artikel online en in archive.org als ze niet meer online zijn. 
Hoe meer dode links, die wel in archive.org bestaan, hoe hoger in de rangschikking van deze filter

#### Statistische drogredenen

Heel veel artikelen gebruiken statistische feiten om hun argument kracht bij te zetten.
In verbazingwekkend veel gevallen kloppen de conclusies niet. 

FILTER: hoe meer percentages en wellicht worden zoals "bevolking" genoemd worden in een artikel, 
hoe hoger het artikel in de ranschikking van deze filter staat.

#### Nep nieuws onderzoek

Samen met Trust The Source zouden we steeds een ander gerucht centraal kunnen stellen met vragen en opdrachten, 
die leiden tot de ontmaskering van het nep nieuws.

FILTER: hoe meer Trust The Source het artikel aanmerkt als gerucht, hoe hoger in de ranschikking van deze filter

Verdien model
-------------

De portal wordt vrij beschikbaar gesteld. Hiermee kunnen we leraren interesseren 
en het bredere publiek een gratis platform geven waar verschillende meningen op een rij staan.

Scholen betalen voor het gebruik per hoofdstuk per leerling. Misschien kunnen deze kosten afgewend worden op de ouders. 
Ouders betalen momenteel ook voor boeken en/of digitale leermiddelen.  

Geintresseerde partijen
-----------------------

Partijen waar ik al concreet mee in gesprek ben:
* Bibliotheek Friesland en Koninklijke Bibliotheek
* St-Maartencollege
* Seneca [(website)](http://www.seneca.nu/)

Partijen die ik wel ben tegengekomen, maar nog niet benaderd heb
* Debat Instituut
* Future NL
* Code Name Future [(website)](https://www.codenamefuture.nl/)
* Nieuwsbegrip [(website)](https://www.nieuwsbegrip.nl/)
* Nieuws in de klas [(webiste)](https://www.nieuwsindeklas.nl/)
